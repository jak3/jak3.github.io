<?xml version="1.0" encoding="utf-8"?>
<feed xmlns="http://www.w3.org/2005/Atom">
    <title>condensō [it]</title>
    <link href="https://jak3.github.io/gen/it/review-atom.xml" rel="self" />
    <link href="https://jak3.github.io" />
    <id>https://jak3.github.io/gen/it/review-atom.xml</id>
    <author>
        <name>Giacomo Mantani</name>
        <email>name.surname on gmail</email>
    </author>
    <updated>2018-09-12T00:00:00Z</updated>
    <entry>
    <title>I Grandi Iniziati - Rama - Krishna - Ermete - Mosé - Orfeo - Pitagora - Platone - Gesù</title>
    <link href="https://jak3.github.io/mica/review/it/2018-09-12-i-grandi-iniziati.html" />
    <id>https://jak3.github.io/mica/review/it/2018-09-12-i-grandi-iniziati.html</id>
    <published>2018-09-12T00:00:00Z</published>
    <updated>2018-09-12T00:00:00Z</updated>
    <summary type="html"><![CDATA[<p><img src="https://images.gr-assets.com/books/1420113059l/24240503.jpg" alt="image" /></p>
<p>Un gran bel libro. Introduttivo, non va nel dettaglio seppur l’autore riesca egregiamente, in così poche pagine, a descrivere l’ insegnamento essenziale di ogni Grande Iniziato. Ho apprezzato soprattutto i capitoli su Orfeo, Pitagora e Gesù che mi hanno trasmesso un messaggio più ricco sentimentalmente rispetto gli altri. Non dovuto ad un’affinità personale riguardo questi Maestri (perché provo una notevole ammirazione per tutti ed in modo particolare per Krishna ed Ermete) ma perché gli altri capitoli mi hanno dato l’ impressione di essere scritti più in stile “libro di storia”, una sequenza di vicissitudini. Non metto in dubbio di aver però percepito male, in ogni caso è un libro degno di essere letto da ogni cercatore della verità.</p>]]></summary>
</entry>
<entry>
    <title>De Magistro</title>
    <link href="https://jak3.github.io/mica/review/it/2018-08-18-de-magistro.html" />
    <id>https://jak3.github.io/mica/review/it/2018-08-18-de-magistro.html</id>
    <published>2018-08-18T00:00:00Z</published>
    <updated>2018-08-18T00:00:00Z</updated>
    <summary type="html"><![CDATA[<h1 id="de-magisto">De Magisto</h1>
<p><img src="https://images.gr-assets.com/books/1534605515l/41215074.jpg" alt="image" /></p>
<p>Un libro fantastico. Oltre all’introduzione accuratamente scritta, il testo è stato per me una grossa fonte di ispirazione. Ammiro come Agostino accompagni con questo suo discorso e metodo di scrittura, il lettore in tutto il suo susseguirsi di pensieri per arrivare alla esposizione della sua tesi. I capitoli più ricchi e interessanti sono stati decisamente gli ultimi. Una conclusione magistrale con pensieri sul maestro Interiore; la guida che si esprime mediante il nostro intuito per portare alla luce ciò che realmente possiamo dire di <em>Sapere</em>.</p>
<p>Ma come poter, tramite parole, rendere cosa significhi il messaggio contenuto in questa meravigliosa Opera? Come dice Agostino, le parole o segni presuppongono la conoscenza delle cose.</p>
<h2 id="estratti-da-ricordare">Estratti da ricordare</h2>
<blockquote>
<p>Accolgo con piacere il tuo dubbio; poiché rivela un’anima non avventata, e ciò assicura grandemente la tranquillità. È difficilissimo non agitarsi, quando ciò che tenevamo con facile e proclive consenso, per la discussione in contrario, crolla e, quasi, ci è strappato di mano. Perciò com’è giusto cedere, dopo aver osservato ed esaminato bene le ragioni, così è rischioso tenere come conosciuto ciò che non lo è. Sfuggendoci quasi di sottomano, ciò che presumevamo fosse fermo e rimanesse, vi è timore che veniamo in così grande odio o paura della ragione da sembrare che neppure alla verità evidente si debba prestar fede.</p>
<p>Perciò, piuttosto, conosciuta la cosa, s’impara il segno, che, dato il segno, s’impara la cosa.</p>
<p>Piuttosto, come ho detto, impariamo il valore della parola, ossia il significato che è nascosto nel suono, dalla conoscenza o dalla percezione della cosa stessa significata, e non già la cosa stessa dal significato.</p>
<p>Quando si preferiscono Delle parole si ha perfettamente ragione di dire che noi sappiamo o non sappiamo quello che significhino; se lo sappiamo, le parole più che insegnarlo ce lo ricordano; se non lo sappiamo, non ce lo ricordano nemmeno, ma forse ci spingono a cercare.</p>
<p>Dice infatti il profeta: se non credete non comprenderete; il che certo non avrebbe detto se non avesse fatto nessuna differenza fra le due cose. Quello adunque che comprendo, lo credo anche; ma non tutto ciò che credo anche lo comprendo. Tutto quello che comprendo lo so; ma non tutto quello che credo lo so. Del resto non ignoro quanto sia utile credere anche molte cose che non so, utilità che trovo anche nella storia dei tre fanciulli. Perciò non potendo sapere gran parte Delle cose, so tuttavia quanto sia utile credere.</p>
<p>Colui che interroga, se non vede, crede alle parole, o spesso non crede; ad ogni modo non impara, se non vede anche lui quello che gli è stato detto: e così non impara dalle parole che sono state un semplice suono, ma dalle cose stesse e dai sensi. Poiché risuonano a chi vede, le stesse parole che risuonano a chi non vede.</p>
<p>S’ha dunque da credere che insegni quello che non sa? Eppure si serve Delle stesse parole di cui potrebbe servirsi anche colui che sa.</p>
<p>Ho imparato che colle parole non si fa nient’altro che stimolare l’uomo ad apprendere, e che è già molto se attraverso la parola traspare qualche po’ di pensiero.</p>
</blockquote>]]></summary>
</entry>
<entry>
    <title>La meditazione Vipassana come insegnata da S. N. Goenka</title>
    <link href="https://jak3.github.io/mica/review/it/2018-06-25-vipassana.html" />
    <id>https://jak3.github.io/mica/review/it/2018-06-25-vipassana.html</id>
    <published>2018-06-25T00:00:00Z</published>
    <updated>2018-06-25T00:00:00Z</updated>
    <summary type="html"><![CDATA[<h1 id="la-meditazione-vipassana-come-insegnata-da-s.-n.-goenka">La meditazione Vipassana come insegnata da S. N. Goenka</h1>
<div class="figure">
<img src="http://marapcana.live/wp-content/uploads/2018/03/cover7zsu3.png" />

</div>
<p>.</p>
<blockquote>
<p>Questo cammino si rivelerà come uno stile di vita, capace di insegnarci ad assumere la piena responsabilità del nostro benessere e, al tempo stesso, a pensare al prossimo in modo proficuo ed equilibrato, mantenendo l’equilibrio della mente.</p>
<p>“Le sole parole non possono produrre conciliazione e spirito cooperativo. Queste sono qualità che cominciano a fiorire solo quando gli individui s’impegnano nel cambiare loro stessi. […] Il mondo sarà in pace solo quando ognuno sarà in pace e felice con se stesso. Il cambiamento deve partire a livello individuale. Se la foresta s’inaridisse e voleste ridarle vita, dovreste innaffiare ogni albero. Per un mondo di pace, imparate a essere in pace con voi stessi. Solo allora porterete la pace nel mondo”. (Goenka)</p>
</blockquote>
<p>Ho cominciato a leggere questo libro durante i 21 giorni di pratica previsti nel corso tenuto da <a href="http://www.mantraom.it/daniele-boscherini/">Daniele Boscherini (MantraOM)</a> per praticanti, insegnanti o aspiranti insegnanti.</p>
<p>La tecnica ha dato riscontri fin da subito e la mia curiosità mi ha portato a voler approfondire. Il testo rende egregiamente l’insegnamento. La struttura è particolare e originale, vi sono capitoli teorici alternati da capitoli contenenti domande e risposte trascritte durante le conferenze pubbliche tenute da S. N. Goenka e capitoli con dei racconti ricchi di metafore sull’insegnamento.</p>
<p>Un lettura piacevole, essenziale, che non richiede conoscenze pregresse e nemmeno troppo sforzo intellettuale.</p>
<p>L’edizione in copertina rigida è un ottimo lavoro di editoria; curato,semplice e che rispecchia il contenuto.</p>
<p>La versione elettronica, Kindle, si legge molto bene ed è impaginata correttamente.</p>
<p>Consiglio la lettura a chiunque fosse interessato alla meditazione, non necessariamente ai soli praticanti di questa tecnica.</p>
<p>Vipassana, è una delle meditazioni più libere in assoluto da dogmi, precetti e condizionamenti. Non vi sono particolari posizioni, attenzioni, mudra o pranayama da rispettare. Non è richiesto altro che il tempo per la pratica. Ho provato la meditazione per 21 giorni consecutivi la mattina appena sveglio e ne sono rimasto davvero soddisfatto. Avevo come esperienza personale 2 anni di meditazione giornaliera ma nonostante ciò, Vipassana, con la sua semplicità mi ha insegnato davvero tanto. Ho deciso di continuare a praticarla e come mi è stato una volta indicato: la meditazione è una medicina; la tecnica e le modalità da utilizzare vanno a seconda del bisogno. La preziosità di questo insegnamento dovrebbe essere a portata di tutti. Grazie a William Hart per aver scritto questo testo, grazie a S. N. Goenka e tutti i maestri che hanno tramandato questa pratica e grazie a tutti coloro che la praticheranno e la diffonderanno.</p>
<p>Per chi fosse interessato, ho raccolto le parti che mi hanno colpito maggiormente del libro, nella <a href="/mica/enote/it/2018-06-25-vipassana.html">sezione riassunti</a>.</p>]]></summary>
</entry>
<entry>
    <title>HerBak (Cecio)</title>
    <link href="https://jak3.github.io/mica/review/it/2018-06-12-cecio.html" />
    <id>https://jak3.github.io/mica/review/it/2018-06-12-cecio.html</id>
    <published>2018-06-12T00:00:00Z</published>
    <updated>2018-06-12T00:00:00Z</updated>
    <summary type="html"><![CDATA[<h1 id="herbak-cecio">HerBak (Cecio)</h1>
<p><img src="https://images.gr-assets.com/books/1528121405l/40380854.jpg" alt="image" /></p>
<p>Un romanzo magnifico. Lo consiglio a tutti gli appassionati di storia egizia, a chi volesse intraprendere un cammino spirituale/iniziatico e a chi piacciono i romanzi ricchi di saggezza e spunti di riflessione. Penso sia stato uno di quei testi che non solo hanno cambiato il mio modo di vedere il mondo e le cose, ma che ho intenzione di riprendere e rileggere più volte.</p>
<p>Tratto dalla premessa all’ edizione italiana, riporto alcune informazioni sugli autori:</p>
<p>René Adolphe Schwaller e Isha (Jeanne Germain Lamy), indissolubilmente legati l’ uno all’ altra, Maestri della Gnosi, con la loro vita e la loro opera hanno saputo restituire agli uomini l’essenza dell’Insegnamento primordiale. Si propongono un traguardo che vada oltre l’azione sociale, ossia, detto con le loro parole:</p>
<blockquote>
<p>Insegnare all’uomo attuale lo scopo definitivo della sua esistenza e dimostrargli l’errore del modo di pensare che lo devia da questo scopo.</p>
</blockquote>
<p>Spiriti geniali, fondano con alcuni amici la Stazione Scientifica Suhalia nel 1922, presso St. Moritz in Svizzera; un complesso di laboratori per la ricerca chimica, fisica spettroscopica, microfotografica, completati da un osservatorio astronomico, una fucina, una tipografia, un atelier di tessitura e lavorazione dei tappeti per le donne e una vetreria.</p>
<p>Dopo aver contribuito attivamente alla ricerca scientifica e dopo aver sperimentato per sette anni il potere del lavoro artigianale per risvegliare nell’uomo la coscienza della materia e del suo rapporto con essa, René e Isha decidono di dedicarsi totalmente alla ricerca interiore. Ritornano in Francia e si apprestano ai preparativi della partenza per l’Egitto, dove risiederanno per quindici anni, dodici dei quali a Luxor, dov’è innalzato il Tempio consacrato all’ Antropocosmo. Qui incontrano il giovane egittologo Alexandre Varille che comincia a collaborare con loro. Insieme ad altri ricercatori, il meticoloso lavoro fatto al Tempio, permetterà la redazione della monumentale opera <em>Le Temple de l’Homme</em>, in cui si delineano le basi della Conoscenza faraonica e i principali elementi dell’insegnamento pitagorico scaturitone. In questo lavoro egli apporta la sua innata conoscenza dell’Armonia cosmica, ritrovata nelle opere dei Saggi egizi e che gli permette di spiegare la Scienza faraonica e i mezzi per giungere alla sua comprensione. L’Antico Egitto distingue nell’uomo un’intelligenza cerebrale e una innata, detta <em>intelligenza del cuore</em> proprio dagli anticihi Egizi, che permette di penetrare la Conoscenza delle cause e di andare al di là dei limiti animali per giungere a quello che di Divino è nell’uomo. Facendo appello a questa <em>coscienza innata</em>, soffocata dall’intelligenza cerebrale e dalla sua cultura, si può risvegliare l’intuizione. Dice R.A. Schwaller de Lubicz:</p>
<blockquote>
<p>Ogni cosa naturale nell’Universo è un geroglifico della Scienza divina. Ogni animale, ogni specie di pianta, ogni gruppo di minerale, sono una tappa della ‘presa di coscienza’ della Causa cosmica per approdare all’organismo totale dell’essere umano.</p>
</blockquote>
<p>Her-Bak è lo strumento attraverso il quale Isha effettua un contatto fra la mentalità analitica moderna e quella sintetica dell’Antico Egitto, con la creazione di un ambiente che evochi il Tempio egizio con espressione accessibile ai moderni, ma nel linguaggio simbolico egiziano, suscettivile di essere studiato sotto i diversi ‘punti di vista’ cioè le tendenze definite dagli stati di coscienza attuali degli individui.</p>
<p>Una premessa direi ottimale, ringrazio Alessandro Boella e Antonella Galli per la stesura.</p>
<p>Seguono alcune parti del testo che mi hanno colpito particolarmente e che rileggo ogni tanto per non dimenticare. Un vero e proprio insegnamento.</p>
<blockquote>
<p>Due cose occorre sapere valutare: il peso di una parola e il cuore di chi ascolta.</p>
<p>A ogni età si addice un ‘maestro’ e un ‘bastone’ (parola).</p>
<p>Non importa ciò che si fa, ma ciò che si impara.</p>
<p>Non esiste un mestiere spregevole.</p>
<p>Alle volte è utile stringere da sé l anello del proprio destino.</p>
<p>Il simbolo è la forma vivente di una legge.</p>
<p>È meglio ignorare sapendo di non conoscere, piuttosto che attribuire ai simboli un significato casuale, con pura presunzione.</p>
<p>Il sistema per fare o disfare una cosa dev’essere sempre cercato nella natura della cosa stessa.</p>
<p>I tre libri: geroglifici, mestieri e natura.</p>
<p>L’artigiano si distingue dall’operaio per la coscienza del gesto, dello strumento e della materia che lavora. Il tecnico conosce anche le Cause e le Leggi.</p>
<p>Ciò che si riceve dipende da ciò che si dà.</p>
<p>Non trascurare mai l uso della parola giusta: una cosa nominata a sproposito non rivela la sua natura.</p>
<p>Ciò che è falso non è mai bello.</p>
<p>La trinità è Unità, e non può trovar posto sotto la dualità dei piedi.</p>
<p>Fissare il dato attraverso il costruito. Infatti noi viviamo nel costruito.</p>
<p>Tu puoi sapere solo ciò che sei in grado di scoprire da te: niente di più.</p>
<p>I tuoi occhi hanno visto ciò che tu credi di sapere: in questo modo non troverai mai la verità.</p>
<p>Chi vuole salire alla vetta deve cercare la base nella caverna.</p>
<p>Non dilapidare il tuo tesoro. L esuberanza è un buon incentivo all’azione, ma la luce interiore si accresce nel silenzio e nel raccoglimento.</p>
<p>Il <em>KA</em> dei cibi è per il <em>KA</em> dei morti, mentre i cibi sono per i vivi; attraverso questi nutrimenti, i vivi si uniscono ai morti.</p>
<p>Come puoi correggere un peso falso se hai una bilancia insicura?</p>
<p>La scelta di una direzione diversa può cambiare la aspetto delle cose?</p>
<p>Ciascuno si differenzia per qualche particolare, sia esso anche solo l ordine numerico o la posizione nello spazio.</p>
<p>Ognuno sa ciò che è in grado di decifrare.</p>
<p>È facile entrare, ma è ben più difficile uscire dallo stretto passaggio che conduce nel Tempio interiore; sono tanti quelli che restano a mezzo, soddisfatti dell’ apparenza!</p>
<p>Noi non giudichiamo gli uomini dalle parole.</p>
<p>Tutto si presenta alla luce dei contrasti.</p>
<p>Non è umiliante commettere un errore per carenza di basi essenziali.</p>
<p>Il vero insegnamento non è un’accumulazione di sapere: è un risveglio della coscienza che richiede delle tappe successive; ogni tappa consiste nello scoprire la chiave della porta seguente.</p>
<p>L’ uomo che sa condurre uno dei suoi fratelli verso ciò ch’ egli stesso ha compreso, da quel fratello potrà essere un giorno salvato.</p>
<p>Perché dare del pazzo a un uomo che intravede la luce?</p>
<p>Giudicate voi stessi come accogliete ciò che va al di là delle vostre convenzioni abituali!</p>
<p>..per quelli che con animo nobile sanno rinnegare l’errore comune per scoprire la verità.</p>
<p>Per lo sciacallo, è puro ciò che è trasmutabile nella propria natura; fortunato il ricercatore che comprende questo fatto! Ma non bisogna mai confondere la propria vera natura con le tendenze estranee apportate dall’eredità e dalle influenze esteriori.</p>
<p>Pochissimi allievi hanno il coraggio di accettare la distruzione dei loro elementi corruttibili; agli uomini non mancano certo le scuse per conservare i pregiudizi, gli istinti e le opinioni personali.</p>
<p>Scienza non è conoscenza. Sapere significa registrare nella memoria; conoscere significa fondersi con la cosa e assimilarla, proprio come avviene col pane assimilato dal corpo; ma i pregiudizi si interpongono come uno schermo tra la cosa e l uomo, e ciò che il ‘ricercatore’ infine percepisce è deformato da questo schermo.</p>
<p>Il segreto da fastidio solo ai chiacchieroni.</p>
<p>Una domanda vale l altra, a che ti serve una definizione?</p>
<p>Tutto ciò di cui hai preso coscienza nei vari mestieri ed esperienze che hai fatto, è un’acquisizione reale: è memoria vitale e non memoria del cervello. Risveglia questa coscienza, estendendola a ciò che intendi conoscere; in Natura tutto è collegato; tu fai parte di questa Natura; osserva all’esterno, ascolta all’interno: sarai sorpreso di percepire il rapporto che lega le cose e, poco per volta, coglierai il loro gioco vitale. Non essere dunque impaziente, ascolta ancora… e ricomincia continuamente, fino che la coscienza acquisita possa esprimersi senza sforzo; in questo modo, comprenderai ciò che hai conosciuto.</p>
<p>Invisibili come luci nella luce.</p>
<p>Lascia che prenda corpo ciò che è stato concepito nella notte. Ogni cosa a suo tempo.</p>
<p>Ogni esperienza constata un errore, una mancanza, la cui distruzione ha portato una gioiosa schiarita.</p>
<p>Se il cuore di un uomo non è disponibile, si trova circondato da un muro, e il senso segreto gli sfugge.</p>
<p>Beato il giorno in cui riuscirai a trovare nell’insufficienza di queste ‘nozioni’ il coraggio di fare uno sforzo più grande! Allora sarai maturo per un’altra ricerca: quella che studia il movente e il senso vitale di tutte le cose; è una ricerca del ‘perché’ mentre l altra chiedeva ‘come?’.</p>
<p>Di ‘so’ e non ‘sappiamo’. Non attribuire agli altri la tua ignoranza.</p>
<p>L’insegnamento porta vita nella casa, ma guardatevi dalle parole fallaci; gli uomini si perdono a causa della loro lingua.</p>
<p>La virtù dell’uomo dal cuore giusto, a Dio è più gradita del bue di colui che pratica l ingiustizia.</p>
<p>Ieri avevo il vestito, oggi sono nudo… ma meno stupido di ieri.</p>
<p>Tutte le nostre manifestazioni di adorazione, di venerazione o di lode sono perciò l espressione della consapevolezza che esiste una interdipendenza tra le qualità astratte e le qualità manifestate, come tra le Cause e gli effetti.</p>
<p>La comprensione si sviluppa gradualmente. Prima bisogna sviluppare la nozione — e poi la coscienza — delle funzioni naturali, per mostrargli la via della Coscienza totalizzata, ch’egli alla fine dovrà realizzare in sé stesso.</p>
<p>Noi non ne siamo padroni; ogni esistenza è ritmata da un pendolo, di cui il cuore <em>àb</em> è il tipo e il nome; un tempo per la dilatazione, un tempo per la contrazione; l’uno provoca l altro, e l’altro richiede il ritorno del primo. Ma, tra i due tempi, la Natura persegue la sua funzione gestatrice; un mondo si forma, un mondo si distrugge; gli esseri nascono e spariscono, gli uni nella luce, gli altri nelle tenebre..</p>
<p>Non si è mai così vicini alla luce come quando si è nelle tenebre più profonde!</p>
<p>Il dono del Cielo è gratuito; il dono della Conoscenza è così grande che non esiste nessuno sforzo in grado di ‘meritarlo’. Ma l’uomo per poter ricevere deve essere libero da impedimenti, e diventare trasparente come un cristallo; questo è il lavoro del ricercatore.</p>
<p>Ogni causa naturale ha un effetto che è la conseguenza diretta di quella causa. Se giudichi i fatti in base a questa apparenza, non potrai che ingannarti sul vero stato delle cose, e il tuo ragionamento sarà sempre sbagliato. In realtà l effetto è sempre indiretto, nel senso che la causa deve prima essere riflessa da una resistenza della stessa natura: questo attrito provocherà una trasformazione delle due forze, e tale trasformazione provocherà l’effetto. Per esempio, il seme agisce sulla sostanza dell’ovulo, e i due si annullano per dare vita a un nuovo essere.</p>
<p>La Natura genera i fenomeni attraverso un gioco di forze complementari, in cui la forza attiva provoca la resistenza della forza passiva; è la reazione di quest’ultima che produrrà il fenomeno.</p>
<p>Presentare all’uomo solo l’aspetto virtuoso, significa risvegliare l’attrattiva del male; forzarlo a fare del bene provoca la volontà contraria; nello stesso modo, dare senza chiedere nulla in cambio, e aiutare sopprimendo lo sforzo, significa creare la rivolta e l’invidia anziché la riconoscenza.</p>
<p>Se vuoi il bene, concepisci la possibilità del male, e ascolta la reazione del tuo cuore verso il bene. E sappi che l’uno e l’altro non sono mai assoluti… eccetto un unico male, che è il rifiuto della Luce.</p>
<p>Dal dubbio e dalla rivolta era rinato il fervore; ed egli vi immerse il cuore con entusiasmo.</p>
<p>Una risposta è efficace solo quando arriva al momento giusto e, se possibile, nel posto giusto.</p>
<p>Un segreto (chiave) importante deve essere occultato sotto un aspetto apparentemente banale.</p>
<p>La massa non può comprendere l’insegnamento di certe leggi causali; in tal caso è meglio il silenzio che la profanazione.</p>
<p>È meglio un errore nelle cose umane che una divulgazione che profani le Leggi divine.</p>
<p>Quando arriva la fine di un Tempo, bisogna saper abbandonare ciò che l’aveva contrassegnato per dare libero accesso alla Luce del Tempo nuovo; bisogna saper consegnare alla distruzione ciò che è distruttibile, perché sussista soltanto l’indistruttibile.</p>
<p>Noi non sacrifichiamo mai nulla al piacere dei sensi: la dignità dello scopo ce lo impedisce.</p>
<p>La Conoscenza non è una dottrina precostituita, ma una esperienza di coscienza vitale, gradualmente accessibile al ricercatore dall’istante in cui sconfessa il suo falso sapere.</p>
<p>La spiga non cresce se non c è il seme.</p>
<p>Non dire che hai resistito alla tentazione: se il destino ti ha impedito di compiere il gesto, cionondimeno tu l hai concepito; l’hai persino abbozzato.</p>
<p>Ci si prosterna per venerare, ma quando si è colpevoli bisogna portare la colpa stando in piedi, e avere il coraggio di confessare ciò che si è osato commettere.</p>
<p>Quando ci si è reso colpevoli ai propri occhi, non importa esserlo agli occhi altrui.</p>
<p>La tua impurità era più grave quando eri soddisfatto di te stesso!</p>
<p>Ciò che rende un uomo indegno del Tempio, è la viltà che gli fa rifiutare la vergogna, perché è un rifiuto che coltiva l’incoscienza.</p>
<p>Ammettere la propria vergogna è il tesoro più grande.</p>
<p>È inutile conservare il rimorso che ha prodotto il risultato previsto, ma la sua bruciatura è un tesoro: guardati dal trascurarla!</p>
<p>Maestro, come si può sopportare l’umiliazione della vergogna? Novizio, la Porta si aprirà davanti a te quando avrai capito questo: ciò che è umiliante, è l’impotenza. L’ignoranza dei tuoi errori è la causa di questa impotenza; al contrario, la coscienza della tua fallibilità attira la potenza del tuo Dio…</p>
<p>Se tu neghi la colpa o l’errore, esso si affermerà. Se lo riconosci, la tua coscienza lo distruggerà.</p>
<p>La morte è una trasformazione; ma è una risposta inutile per chi non ne possiede gli elementi. Lavora, bambino mio, cerca di diventare tanto saldo che più nulla ti possa abbattere.</p>
<p>L’errore causato dall’ “artificio” (immaginazione o seduzione) non sta nell’atto sessuale, ma nell’illusione di unità che vi si attribuisce; infatti il gioco sessuale afferma la dualità, mentre la Conoscenza è comunione, cioè <em>unificazione</em> : l’uomo che cerca la conoscenza deve quindi evitare l’illusione che lo può allontanare dal cammino dell’Unione. Tale illusione viene mantenuta dalla volontà di possesso e dall’artificio della seduzione; questo è il gioco dell’uomo comune che cerca la soddisfazione. … Il discepolo della Saggezza non è condannato a rifiutare il richiamo alla vita, ma vi risponde con altri mezzi… Non si tratta di soffocare l’ardore: al contrario, bisogna accrescerlo.. ma in un altra direzione.</p>
<p>Il canto, la danza e l incenso sono il nutrimento del <em>Neter</em>. Solo se Esso però è risvegliato dentro di te, altrimenti non sono altro che la grande illusione!</p>
<p>Ogni cosa, va fatta nei giorni e nelle ore propizie.</p>
<p>Ciò che non da vita, la toglie: io cerco la vita.</p>
<p>La vita non è un sogno: è un’ opera.</p>
<p>Che cosa dovrei temere, se non di perdere l’occasione?… Farò ciò che mi si dirà.</p>
<p>Lasciando il neofita faccia a faccia col dio.</p>
<p>Che cosa devo temere? Quale pericolo può essere più intollerabile della paura?</p>
<p>Per sapere che Tu sei il vero Tempio bisogna osar rinnegare tutto ciò che non è la Sua Realtà.</p>
<p>Bisogna discernere ciò che è distruttibile e ciò che non lo è. L’immagine è distruttibile, ma pochi uomini possono farne a meno.</p>
</blockquote>
<p>Alcune delle corrispondenze tra il nostro <em>Verbo</em> e quello <em>Egizio</em>:</p>
<ul>
<li>Insegnamento = Porta = Stella = <em>sba</em></li>
<li>Parola = Bastone = <em>Medù</em></li>
<li>Legno = Cosa = <em>khet</em></li>
<li>Cuore = Sete = <em>àb</em></li>
<li>Puro = <em>Uâb</em></li>
<li>Anima = <em>ba</em></li>
</ul>]]></summary>
</entry>
<entry>
    <title>La Via dell' Artista</title>
    <link href="https://jak3.github.io/mica/review/it/2018-04-05-via-artista.html" />
    <id>https://jak3.github.io/mica/review/it/2018-04-05-via-artista.html</id>
    <published>2018-04-05T00:00:00Z</published>
    <updated>2018-04-05T00:00:00Z</updated>
    <summary type="html"><![CDATA[<h1 id="la-via-dell-artista">La Via dell’ Artista</h1>
<p><img src="http://t1.gstatic.com/images?q=tbn:ANd9GcQ44uWY9Gda3hq-bJJX20C4vgq7JvAuZ2yTFEK8qwVtbwJ6tA7V" alt="image" /></p>
<p>Julia Cameron, autrice di questo fantastico libro, ha creato un capolavoro che spazia tra spiritualità, arte, creatività e lavoro su stessi.</p>
<p>Il libro mi è stato consigliato da un amico, Alessandro Brighi (<a href="https://www.instagram.com/owlcavefilm/">@owlcavefilm</a>), che non posso far altro che ringraziare di cuore. Inizialmente non immaginavo minimamente si trattasse di un testo cosi profondo e ricco di spunti e contenuti. Grazie Ale.</p>
<p>Il testo si sviluppa su 12 capitoli principali, corrispondenti alle settimane di esercizi pratici che l’ autrice consiglia ad ogni lettore. Ogni capito è strutturato con una parte teorica e motivazionale, seguita da una sezione di compiti e una di verifica sul lavoro svolto. Aforismi ai margini delle pagine, intercalano i vari argomenti, accompagnando il lettore nella riscoperta di Sé, della sua creatività, di ciò che potrebbe averlo bloccato e di come fare per superare tali ostacoli.</p>
<p>Sono elencati strumenti da utilizzare durante il percorso, tecniche e consigli pratici che ho ritenuto davvero fondamentali per la mia crescita sia artistica che spirituale. Vi sono persino dei contratti da stipulare prima e dopo determinati compiti/imprese che ci possono sembrare inizialmente “titaniche”. Fondamentali, per chi come me non vuole rinunciare alla parola data. Aiutano durante i periodi “bui”, privi di volontà e/o ispirazione ad andare avanti e fare il necessario per non mollare.</p>
<p>Molto più che un semplice libro sul come fare <em>arte</em> e far crescere l’ artista interiore. L’ autrice coglie subito il segno collegando l’ aspetto artistico con un percorso spirituale e il Divino.</p>
<p>Un testo che consiglio anche a tutti coloro che non si sono mai considerati degli artisti o che non hanno mai pensato di poter apprezzare l’ arte. Come è successo per me, avulso da sempre dal mondo artistico, ho riscoperto un mio lato creativo, una parte di me che avevo sempre trascurato e per la quale avevo sempre provato forti pregiudizi. Non fate gli esercizi pensando al giudizio degli altri. Fatelo per voi, divertitevi ed esprimetevi per come siete in quel momento. Prendete il lavoro come un gioco, un modo per evadere dalle preoccupazioni quotidiane, evadere dai pensieri. Una forma alternativa per meditare o essere presenti (in mindfulness, parola molto in voga).</p>
<p>Consiglio la lettura anche a chi occupa di spiritualità, che sta facendo un percorso di consapevolezza o una Via iniziatica. Ci sono tanti spunti utili e l’ autrice evidenzia come sia essenziale riconoscere la presenza di qualcosa che vada oltre la nostra normale comprensione delle cose.</p>
<p>Distruggete i condizionamenti verso lo stereotipo dell’ artista, riscoprite un mondo ricco di cuore, creatività, passione e vita.</p>
<p>Un’ esperienza a cui vale la pena dedicare del tempo. Buon cammino.</p>]]></summary>
</entry>
<entry>
    <title>Iniziazione, memorie di un' Egizia</title>
    <link href="https://jak3.github.io/mica/review/it/2018-03-07-iniziazione.html" />
    <id>https://jak3.github.io/mica/review/it/2018-03-07-iniziazione.html</id>
    <published>2018-03-07T00:00:00Z</published>
    <updated>2018-03-07T00:00:00Z</updated>
    <summary type="html"><![CDATA[<h1 id="iniziazione-memorie-di-un-egizia">Iniziazione: memorie di un’ Egizia</h1>
<p><img src="http://www.amrita-edizioni.com/160-large_default/iniziazione-memorie-di-un-egizia.jpg" alt="image" /></p>
<p>Questo libro ha per me molto valore, un valore che va oltre agli insegnamenti che vi si possono celare al suo interno. Un valore collegato alla mia esperienza di vita.</p>
<p><em>Padre</em> (e chi leggerà il libro capirà la scelta di questa parola) è un grande fan di questo testo e me ne ha sempre parlato fin da piccolo. All’ora ero ignaro di molte cose e mi divertivo a prenderlo in giro, bonariamente, per quella strana lettura che si portava spesso con sé. Pensavo fosse un racconto, una storia completamente inventata e dalla quale non avrei appreso nulla di interessante.</p>
<p>Il 5 Dicembre 2017, le cose cambiarono. <em>Padre</em> mi porta una copia nuova del libro. Le sue, ne ha più di una, sono tutte sottolineate. Non vuole giustamente influenzare la mia attenzione. E’ consapevole del mio cammino, del mio interesse e della mia ricerca. Una ricerca che lui è molti anni che persegue. Una conoscenza di un mondo non visibile ai più.</p>
<p>Il libro è risultato una lettura ispiratrice, piacevole e ricca di insegnamenti. Sagge parole si celano dietro al racconto ed ogni capitolo, mano mano che si avanza, nasconde qualche verità. Egitto, astrologia, religioni e filosofie orientali ed occidentali, esoterismo e spiritualità sono solo alcuni degli argomenti che l’ autrice riporta egregiamente tramite un racconto piacevole e di facile comprensione. Chiunque sia interessato a questi argomenti può riscontrare dei collegamenti con altre letture, persino sacre. Capisco ora perché ne aveva sempre una copia con sé, nella sua valigetta di plastica malandata.</p>
<p>Mi è stato di aiuto, apprezzo tantissimo il regalo e nonostante di primo impatto non me l’ aspettavo e la mia reazione non è stata delle migliori, gliene sono davvero grato.</p>
<p>Entrerà tra i libri da rileggere.</p>
<p>Lascio al lettore la libertà di scegliere quali, per lui, siano le verità e gli insegnamenti che si celano dietro le parole di Elisabeth Haich. In fondo come dicono i saggi <em>Ciascuno leggerà dalle parole il proprio stato di coscienza</em>.</p>]]></summary>
</entry>
<entry>
    <title>Yoga Integrale, Āsana Volume II (parte prima)</title>
    <link href="https://jak3.github.io/mica/review/it/2017-12-30-teresa-yoga-2.html" />
    <id>https://jak3.github.io/mica/review/it/2017-12-30-teresa-yoga-2.html</id>
    <published>2017-12-30T00:00:00Z</published>
    <updated>2017-12-30T00:00:00Z</updated>
    <summary type="html"><![CDATA[<h1 id="yoga-integrale-volume-ii-parte-prima---āsana">Yoga Integrale: Volume II (parte prima) - Āsana</h1>
<p>Ho apprezzato tantissimo la lettura del libro. In particolar modo la parte introduttiva. L’ autrice, Teresa Sintoni, riesce a trasmettere egregiamente l’ essenza dello Yoga Integrale, accompagnando il lettore ad una comprensione di questa favolosa disciplina spirituale.</p>
<p>Insieme al famosissimo libro <a href="https://www.goodreads.com/book/show/10048811-teoria-e-pratica-dello-yoga">Teoria e pratica dello Yoga</a> di <a href="https://en.wikipedia.org/wiki/B._K._S._Iyengar">B.K.S. Iyengar</a>, ritengo che sia decisamente uno dei testi più chiari e profondi nella descrizione dei movimenti e dell’ approccio mentale.</p>
<p>Le illustrazioni sono vere e proprie <em>manifestazioni dell’ atto creativo</em>, opere d’ arte di fotografia in bianco e nero. Gli scatti sono stati effettuati nella seconda fase dell’ esecuzione di ogni āsana: <em>mantenere</em>. Teresa ha deciso <em>per una questione di fruibilità ― ma anche per rendere il senso di qualcosa che si “costruisce”, per poi evolvere in profondità</em> — di suddividere l’esecuzione di ogni āsana in tre momenti precisi o fasi.</p>
<ul>
<li>Creare</li>
<li>Mantenere</li>
<li>Sciogliere</li>
</ul>
<p>Ho apprezzato molto l’ utilizzo di due soggetti, uno maschile ed uno femminile per le rappresentazioni.</p>
<h2 id="citazioni-degne-di-nota">Citazioni degne di nota</h2>
<blockquote>
<p>Il corpo è una porta che conduce a ciò che sta oltre la fisicità, un’ancora che radica al presente, l’ unico tempo reale.</p>
<p>È importante accettare il “non comprendere”.</p>
<p>Unire, osservare, fermarsi, interessarsi all’ universale.</p>
<p>Osservare, guardare, ascoltare senza bisogno di interpretare, di giustificare o rigiutare ogni sensazione e impressione.</p>
<p>Immaginate una pagina bianca, vuota. Su di essa, nel vostro spazio, attraverso i gesti disegnerete l’ āsana; ma poi ritornerete ad essere quella pagina bianca.</p>
<p>Nessun pensiero, né aspettativa, solo sensazioni e respiro.</p>
<p>L’āsana non è semplicemente una posizione da assumere, un modello posturale da imitare, ma un atto creativo vero e proprio, un “evento” che si realizza nel presente attraverso una particolare condizione mentale.</p>
</blockquote>]]></summary>
</entry>
<entry>
    <title>La mente nuova dell'imperatore</title>
    <link href="https://jak3.github.io/mica/review/it/2017-11-10-mente-nuova.html" />
    <id>https://jak3.github.io/mica/review/it/2017-11-10-mente-nuova.html</id>
    <published>2017-11-10T00:00:00Z</published>
    <updated>2017-11-10T00:00:00Z</updated>
    <summary type="html"><![CDATA[<h1 id="la-mente-nuova-dellimperatore-la-mente-i-computer-e-le-leggi-della-fisica">La mente nuova dell’imperatore: La mente, i computer e le leggi della fisica</h1>
<p><img src="http://www.rizzolilibri.it/wp-content/uploads/2014/03/20/195882/521275-PenroseLAMENTE300-280x431.jpg" alt="image" /></p>
<p>Il testo cerca di argomentare la tesi che la <strong>coscienza</strong>, trascende una concezione algoritmica. Deve essere qualcosa di più. Penrose guida il lettore passo a passo tra le basi fisiche e matematiche per riuscire a far luce su quello che è il suo pensiero, affrontato nell’ultimo capitolo del libro.</p>
<p>Inizia la discussione con un’introduzione all’ IA (Intelligenza Artificiale), passando in rassegna la storia e la filosofia che vi stanno dietro. Da tenere presente essere un testo “vecchio” per l’ argomento. Vengono citati diversi pensatori indipendentemente dal loro punto di vista, con estremo par condicio. Un esempio è il libro <em>Gödel, Escher, Bach: un eterna ghirlanda brillante</em> di Douglas Hofstadter. Una lettura <strong>molto</strong> bella ed interessante che consiglio a tutti (impegnativa).</p>
<p>Seguono capitoli davvero ben scritti su tutta la teoria della computazione ([Universal] Turing Machine, Problemi di Deducibilità, Tesi Alonzo Church, Teoria della complessità, Algoritmi P NP ecc..), su concetti matematici (Teorema di Gödel, platonismo, intuizionismo e formalismo), sulle teorie definite <em>SUPERBE</em>, la fisica, <em>la cosmologia e la freccia del tempo</em>, <em>cervelli reali e modelli di cervello</em>.</p>
<p>Ho apprezzato molto la caratteristica di Penrose di descrivere con estrema chiarezza i diversi punti di vista su di un argomento, esponendo la sua opinione senza però insistere troppo a proprio favore, lasciando che sia il lettore a fronte di tutte le informazioni esposte a farsi una propria idea.</p>
<p>Penrose è incline ad una matematica platonica assoluta, esterna ed eterna non fondata su criteri umani. I concetti matematici hanno una propria esistenza atemporale, non dipendente dalla società umana né da particolari oggetti fisici.</p>
<p>Ci domanda infatti, <em>“Secondo voi, l’insieme di Mendelbrot esisteva o no prima che fu scoperto?”</em></p>
<p>Ho ritenuto particolarmente interessanti sopratutto i capitoli discorsivi. Avendo basi scientifiche nella mia formazione, i chiarimenti sulle basi fisiche e matematiche, sono risultati leggermente pesanti nonostante l’ esposizione semplice e chiara.</p>
<p>Ritengo però che sia sempre meglio ricevere più informazioni che ne meno, sarà poi il singolo lettore a saltare o leggere velocemente le parti note. Un testo consigliato a tutti i neofiti <em>e non</em>.</p>
<blockquote>
<p>A mio modo di vedere.. (<em>Principio antropico</em>) la natura dell’universo in cui ci troviamo è fortemente vincolata dalla richiesta che esseri intelligenti come noi stessi debbano essere realmente presenti per osservarlo.</p>
<p>Tutta l’informazione esiste da sempre.</p>
<p>A volte i bambini vedono cose con chiarezza che si confondono e si oscurano nella vita adulta.</p>
</blockquote>]]></summary>
</entry>
<entry>
    <title>I Ching Il Libro dei Mutamenti</title>
    <link href="https://jak3.github.io/mica/review/it/2017-10-16-i-ching-adelphi.html" />
    <id>https://jak3.github.io/mica/review/it/2017-10-16-i-ching-adelphi.html</id>
    <published>2017-10-16T00:00:00Z</published>
    <updated>2017-10-16T00:00:00Z</updated>
    <summary type="html"><![CDATA[<h1 id="i-ching-il-libro-dei-mutamenti">I Ching Il Libro dei Mutamenti</h1>
<p><img src="https://media.adelphi.it/spool/f35c2f96de47a57e2d9e5c9d09e4d698_w240_h_mw_mh_cs_cx_cy.jpg" alt="image" /></p>
<p>Impossibile dare un giudizio all’ I Ching, libro di divinazione e libro di saggezza. La versione Adelphi presa in considerazione è in completo accordo, cito testualmente:</p>
<blockquote>
<p><strong>[</strong>L’I Ching è <strong>]</strong> un’ opera enigmatica per definizione, che non si finisce mai di scoprire e che ha suscitato fino a oggi innumerevoli interpretazioni, edizioni, traduzioni. Lo presentiamo qui sulla base dell’edizione allestita dal grande sinologo Richard Wilhelm (1873-1930): apparsa nel 1924, essa rimane uno degli eventi più significativi nella storia della comprensione dell’antica Cina da parte dell’Occidente…</p>
<p>Un’opera maturata attraverso una lenta elaborazione, nel corso di millenni. Si può assimilarla solo riflettendo e meditando.</p>
</blockquote>
<h2 id="struttura-del-testo">Struttura del testo</h2>
<p><strong>Due prefazioni</strong>, una di <em>C.G. Jung</em> e una risalente alla prima edizione di <em>Richard Wilhelm</em>.</p>
<p>L’ <strong>introduzione</strong> di ben <code>50</code> pagine, passa in rassegna i principali utilizzi del libro (oracolare o di saggezza), la storia e una breve spiegazione delle scelte nella traduzione.</p>
<p><strong>Il Testo</strong> (<em>“As Is”</em>).</p>
<p><strong>Il Materiale</strong>, anche noto con il nome <strong>Dieci Ali</strong>. Queste <em>Ali</em> o chiarimenti, contengono di fatto la più antica letteratura di commento al Testo.</p>
<p><strong>I Commenti</strong>. Formati da due traduzioni dei testi <em>Shuo Kua</em>, Discussione dei trigrammi, e <em>Hsi Tz’u Chuan</em>, Commento alle sentenze aggiunte, chiamato più propriamente <em>Ta Chuan</em>, <strong>Grande Trattato</strong>. Seguono poi ragguagli sulla struttura dei segni, che provengono da varie fonti e sono importanti per la comprensione della successiva parte dell’opera.</p>
<p>L’ <strong>Appendice</strong>, per la consultazione rapida dell’oracolo con tavole ausiliarie.</p>
<h2 id="conclusioni">Conclusioni</h2>
<p>Non posso dare un giudizio critico sulla traduzione, non avendo a disposizione ne la copia originale ne altri testi di riferimento. Invito quindi chiunque ad aggiungere un proprio giudizio o indicarmi versioni alternative ed altre fonti attendibili.</p>
<p>Consiglio vivamente la lettura di questo antico libro <em>di saggezza</em> a chiunque stia facendo un qualsiasi percorso di crescita personale.</p>
<p>Se si è interessati all’ aspetto <em>oracolare</em>, consiglio di non essere frettolosi e studiarsi bene commenti e interpretazioni, ampiamente trattati e descritti in questo testo.</p>]]></summary>
</entry>
<entry>
    <title>The Zen Teaching of Bodhidharma</title>
    <link href="https://jak3.github.io/mica/review/it/2017-10-02-zen-bodhidharma.html" />
    <id>https://jak3.github.io/mica/review/it/2017-10-02-zen-bodhidharma.html</id>
    <published>2017-10-02T00:00:00Z</published>
    <updated>2017-10-02T00:00:00Z</updated>
    <summary type="html"><![CDATA[<h1 id="the-zen-teaching-of-bodhidharma">The Zen Teaching of Bodhidharma</h1>
<p><img src="https://images.gr-assets.com/books/1386924996l/238863.jpg" alt="image" /></p>
<p>Un testo difficile come primo approccio allo Zen, comunque molto consigliato. Come per altri scritti di spessore, una rilettura anche saltuaria crea nuovi spunti di riflessione che rifiniscono l’ apprendimento e portano alla luce aspetti precedentemente passati inosservati.</p>
<p>Gli insegnamenti sono essenziali e completi, dovrebbero essere presi in considerazione indipendentemente dal credo. Portano il lettore ad interpretare antichi testi sacri e Sutra a mio avviso correttamente.</p>
<p>Spesso alcuni passaggi sono da leggere attentamente e richiedono impegno e tempo per essere compresi.</p>
<p>Bodhidharma ha realmente appreso ed interpretato gli insegnamenti dei Grandi Maestri. Ha capito infatti, esponendolo egregiamente negli ultimi capitoli del testo, che non è tramite pratiche esterne che si raggiunge l’ illuminazione. I saggi parlano nei testi antichi tramite metafore, che servono ad una mente novizia per intraprendere la Via, incentrata completamente sulla propria percezione e lo sviluppo interiore.</p>
<p>È fondamentale, come altri prima di me hanno esposto, che il discepolo non sia un ripetitore. Deve rinnovare il verbo e scoprire una nuova formulazione adatta al momento e al luogo. Ciò che deve compiere deve essere più grande di ciò che gli è stato tramandato. Bodhidharma è riuscito in questo e il lettore deve fare altrettanto.</p>]]></summary>
</entry>

</feed>
