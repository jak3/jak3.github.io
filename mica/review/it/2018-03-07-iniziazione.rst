---
title: Iniziazione, memorie di un' Egizia
---

**********************************
Iniziazione: memorie di un' Egizia
**********************************

.. image:: http://www.amrita-edizioni.com/160-large_default/iniziazione-memorie-di-un-egizia.jpg


Questo libro ha per me molto valore, un valore che va oltre agli insegnamenti
che vi si possono celare al suo interno. Un valore collegato alla mia esperienza
di vita.

*Padre* (e chi leggerà il libro capirà la scelta di questa parola) è un grande
fan di questo testo e me ne ha sempre parlato fin da piccolo. All'ora ero ignaro
di molte cose e mi divertivo a prenderlo in giro, bonariamente, per quella
strana lettura che si portava spesso con sé. Pensavo fosse un racconto, una
storia completamente inventata e dalla quale non avrei appreso nulla di
interessante.

Il 5 Dicembre 2017, le cose cambiarono. *Padre* mi porta una copia nuova del
libro. Le sue, ne ha più di una, sono tutte sottolineate. Non vuole giustamente
influenzare la mia attenzione. E' consapevole del mio cammino, del mio interesse
e della mia ricerca. Una ricerca che lui è molti anni che persegue. Una
conoscenza di un mondo non visibile ai più.

Il libro è risultato una lettura ispiratrice, piacevole e ricca di insegnamenti.
Sagge parole si celano dietro al racconto ed ogni capitolo, mano mano che si
avanza, nasconde qualche verità. Egitto, astrologia, religioni e filosofie
orientali ed occidentali, esoterismo e spiritualità sono solo alcuni degli
argomenti che l' autrice riporta egregiamente tramite un racconto piacevole e di
facile comprensione. Chiunque sia interessato a questi argomenti può riscontrare
dei collegamenti con altre letture, persino sacre. Capisco ora perché ne aveva
sempre una copia con sé, nella sua valigetta di plastica malandata.

Mi è stato di aiuto, apprezzo tantissimo il regalo e nonostante di primo impatto
non me l' aspettavo e la mia reazione non è stata delle migliori, gliene sono
davvero grato.

Entrerà tra i libri da rileggere.

Lascio al lettore la libertà di scegliere quali, per lui, siano le verità e gli
insegnamenti che si celano dietro le parole di Elisabeth Haich. In fondo come
dicono i saggi *Ciascuno leggerà dalle parole il proprio stato di coscienza*.
