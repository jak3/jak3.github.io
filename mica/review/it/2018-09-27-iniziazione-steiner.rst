---
title: L' Iniziazione
---

.. image:: https://www.liberaconoscenza.it/zcovers/rudolf%20steiner%20-%20o.o.%2010%20iniziazione.jpg

Spesso quando tra lettori e pensatori si parla di Rudolf Steiner vi sono due
fazioni completamente opposte, chi dice che proprio non lo riesce a capire e
comprendere e chi invece ne è innamorato. Personalmente, *L'Iniziazione*, è
stato per me un testo sbalorditivo. Non mi sarei mai aspettato di trovare tanta
chiarezza e semplicità. Vengono descritti alcuni passaggi fondamentali nella via
dell' occultismo, che potrebbe essere vista come metafora per qualsiasi cammino
interiore. Vorrei precisare che l' occultismo di cui parla Rudolf Steiner è un
occultismo "regale", il quale non ha nulla a che vedere con la definizione
comune, ahimè travisata, che ha oggi giorno questo termine.

Sarà certamente un libro che rileggerò e che consiglierò ad altri viandanti. Vi
sono esercizi pratici e punti fondamentali su cui riflettere se si vuole davvero
fare un lavoro di perfezionamento su sé stessi. Auguro a chiunque intraprenda un
percorso di questo tipo, di poter "assaporare" alcune delle tappe descritte,
perché si possa così constatare che persone come Rudolf Steiner sono venute per
aiutarci a vedere.
