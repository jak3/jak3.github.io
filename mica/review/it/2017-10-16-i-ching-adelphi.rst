---
title: I Ching Il Libro dei Mutamenti
---

******************************
I Ching Il Libro dei Mutamenti
******************************

.. image:: https://media.adelphi.it/spool/f35c2f96de47a57e2d9e5c9d09e4d698_w240_h_mw_mh_cs_cx_cy.jpg

Impossibile dare un giudizio all’ I Ching, libro di divinazione e libro di
saggezza. La versione Adelphi presa in considerazione è in completo accordo,
cito testualmente:

  **[**L'I Ching è **]** un' opera enigmatica per definizione, che non si finisce mai di
  scoprire e che ha suscitato fino a oggi innumerevoli interpretazioni,
  edizioni, traduzioni. Lo presentiamo qui sulla base dell'edizione allestita
  dal grande sinologo Richard Wilhelm (1873-1930): apparsa nel 1924, essa rimane
  uno degli eventi più significativi nella storia della comprensione dell'antica
  Cina da parte dell'Occidente...

  Un'opera maturata attraverso una lenta elaborazione, nel corso di millenni. Si
  può assimilarla solo riflettendo e meditando.


Struttura del testo
-------------------

**Due prefazioni**, una di *C.G. Jung* e una risalente alla prima edizione di
*Richard Wilhelm*.

L’ **introduzione** di ben ``50`` pagine, passa in rassegna i principali utilizzi
del libro (oracolare o di saggezza), la storia e una breve spiegazione delle
scelte nella traduzione.

**Il Testo** (*"As Is"*).

**Il Materiale**, anche noto con il nome **Dieci Ali**. Queste *Ali* o chiarimenti,
contengono di fatto la più antica letteratura di commento al Testo.

**I Commenti**. Formati da due traduzioni dei testi *Shuo Kua*, Discussione dei
trigrammi, e *Hsi Tz'u Chuan*, Commento alle sentenze aggiunte, chiamato più
propriamente *Ta Chuan*, **Grande Trattato**. Seguono poi ragguagli sulla
struttura dei segni, che provengono da varie fonti e sono importanti per la
comprensione della successiva parte dell'opera.


L’ **Appendice**, per la consultazione rapida dell’oracolo con tavole ausiliarie.

Conclusioni
-----------

Non posso dare un giudizio critico sulla traduzione, non avendo a disposizione
ne la copia originale ne altri testi di riferimento. Invito quindi chiunque ad
aggiungere un proprio giudizio o indicarmi versioni alternative ed altre fonti
attendibili.

Consiglio vivamente la lettura di questo antico libro *di saggezza* a chiunque
stia facendo un qualsiasi percorso di crescita personale.

Se si è interessati all' aspetto *oracolare*, consiglio di non essere frettolosi
e studiarsi bene commenti e interpretazioni, ampiamente trattati e descritti in
questo testo.
