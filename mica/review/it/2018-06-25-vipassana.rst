---
title: La meditazione Vipassana come insegnata da S. N. Goenka
---

*******************************************************
La meditazione Vipassana come insegnata da S. N. Goenka
*******************************************************

.. figure:: http://marapcana.live/wp-content/uploads/2018/03/cover7zsu3.png

.

	Questo cammino si rivelerà come uno stile di vita, capace di insegnarci ad
	assumere la piena responsabilità del nostro benessere e, al tempo stesso, a
	pensare al prossimo in modo proficuo ed equilibrato, mantenendo l'equilibrio
	della mente.


	"Le sole parole non possono produrre conciliazione e spirito cooperativo. Queste
	sono qualità che cominciano a fiorire solo quando gli individui s'impegnano nel
	cambiare loro stessi. […] Il mondo sarà in pace solo quando ognuno sarà in pace
	e felice con se stesso. Il cambiamento deve partire a livello individuale. Se la
	foresta s'inaridisse e voleste ridarle vita, dovreste innaffiare ogni albero.
	Per un mondo di pace, imparate a essere in pace con voi stessi. Solo allora
	porterete la pace nel mondo". (Goenka)


Ho cominciato a leggere questo libro durante i 21 giorni di pratica previsti nel corso
tenuto da `Daniele Boscherini (MantraOM) <http://www.mantraom.it/daniele-boscherini/>`_ per praticanti, insegnanti o
aspiranti insegnanti.

La tecnica ha cominciato a "lavorare" fin dal primo giorno e la mia curiosità mi
ha portato a voler approfondire. Il "caso", mi ha fatto trovare subito questo
testo, che ha reso molto egregiamente l'insegnamento. La struttura è molto
particolare e originale, vi sono capitoli teorici alternati da capitoli
contenenti domande e risposte trascritte durante le conferenze pubbliche tenute
da S. N. Goenka e capitoli con dei racconti ricchi di metafore
sull'insegnamento.

Un libro che si legge davvero bene, essenziale, che non richiede conoscenze
pregresse e nemmeno troppo sforzo intellettuale. Una lettura piacevole anche
prima di dormire o dopo mangiato.

L' edizione in copertina rigida è molto bella, un lavoro di editoria curato,
semplice e che rispecchia a mio avviso il contenuto.

La versione elettronica, Kindle, si legge molto bene ed è impaginata
correttamente.

Consiglio la lettura a chiunque fosse interessato alla meditazione, non
necessariamente ai praticanti di questa tecnica concentrativa e contemplativa.

A mio avviso, Vipassana, è una delle meditazioni più libere in assoluto da
dogmi, precetti e condizionamenti. Non vi sono particolari posizioni,
attenzioni, mudra o pranayama da applicare. Non è richiesto altro che il tempo
per la pratica. Ho provato la meditazione per 21 giorni consecutivi la mattina
appena sveglio e ne sono rimasto davvero molto soddisfatto. Avevo come
esperienza personale 2 anni di esperienza di meditazione giornaliera ma
nonostante ciò, Vipassana, con la sua semplicità mi ha insegnato tanto. Ho
deciso di continuare a praticarla e come mi è stato detto, la meditazione è una
medicina: va scelta la tecnica e le modalità secondo il bisogno. Più alternative
si conoscono e meglio si sa discernere quella che ci potrebbe servire in un
determinato momento della vita. Grazie a William Hart per aver scritto questo
testo, grazie a S. N. Goenka e tutti i maestri che hanno tramandato questa
pratica e grazie a tutti coloro che la praticheranno e la diffonderanno.

Per chi fosse interessato, ho raccolto le parti che mi hanno colpito
maggiormente del libro, nella `sezione riassunti </mica/enote/it/2018-06-25-vipassana.html>`_.
