---
title: The Zen Teaching of Bodhidharma
---

*******************************
The Zen Teaching of Bodhidharma
*******************************

.. image:: https://images.gr-assets.com/books/1386924996l/238863.jpg

Un testo difficile come primo approccio allo Zen, comunque molto consigliato.
Come per altri scritti di spessore, una rilettura anche saltuaria crea nuovi
spunti di riflessione che rifiniscono l' apprendimento e portano alla luce
aspetti precedentemente passati inosservati.

Gli insegnamenti sono essenziali e completi, dovrebbero essere presi in
considerazione indipendentemente dal credo. Portano il lettore ad interpretare
antichi testi sacri e Sutra a mio avviso correttamente.

Spesso alcuni passaggi sono da leggere attentamente e richiedono impegno
e tempo per essere compresi.

Bodhidharma ha realmente appreso ed interpretato gli insegnamenti dei Grandi
Maestri. Ha capito infatti, esponendolo egregiamente negli ultimi capitoli del
testo, che non è tramite pratiche esterne che si raggiunge l' illuminazione. I
saggi parlano nei testi antichi tramite metafore, che servono ad una mente
novizia per intraprendere la Via, incentrata completamente sulla propria
percezione e lo sviluppo interiore.

È fondamentale, come altri prima di me hanno esposto, che il discepolo non sia
un ripetitore. Deve rinnovare il verbo e scoprire una nuova formulazione adatta
al momento e al luogo. Ciò che deve compiere deve essere più grande di ciò che
gli è stato tramandato. Bodhidharma è riuscito in questo e il lettore deve fare
altrettanto.
