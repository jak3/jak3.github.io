****************************************************************************
La mente nuova dell'imperatore: La mente, i computer e le leggi della fisica
****************************************************************************

.. image:: http://www.rizzolilibri.it/wp-content/uploads/2014/03/20/195882/521275-PenroseLAMENTE300-280x431.jpg

Il testo cerca di argomentare la tesi che la **coscienza**, trascende una concezione
algoritmica. Deve essere qualcosa di più. Penrose guida il lettore passo a passo
tra le basi fisiche e matematiche per riuscire a far luce su quello che è il suo
pensiero, affrontato nell'ultimo capitolo del libro.

Inizia la discussione con un'introduzione all' IA (Intelligenza Artificiale),
passando in rassegna la storia e la filosofia che vi stanno dietro. Da tenere
presente essere un testo "vecchio" per l' argomento. Vengono citati diversi
pensatori indipendentemente dal loro punto di vista, con estremo par condicio.
Un esempio è il libro *Gödel, Escher, Bach: un eterna ghirlanda brillante* di
Douglas Hofstadter. Una lettura **molto** bella ed interessante che consiglio a
tutti (impegnativa).

Seguono capitoli davvero ben scritti su tutta la teoria della computazione
([Universal] Turing Machine, Problemi di Deducibilità, Tesi Alonzo Church,
Teoria della complessità, Algoritmi P NP ecc..), su concetti matematici (Teorema
di Gödel, platonismo, intuizionismo e formalismo), sulle teorie definite
*SUPERBE*, la fisica, *la cosmologia e la freccia del tempo*, *cervelli reali e
modelli di cervello*.

Ho apprezzato molto la caratteristica di Penrose di descrivere con estrema
chiarezza i diversi punti di vista su di un argomento, esponendo la sua
opinione senza però insistere troppo a proprio favore, lasciando che sia il
lettore a fronte di tutte le informazioni esposte a farsi una propria idea.

Penrose è incline ad una matematica platonica assoluta, esterna ed eterna non
fondata su criteri umani. I concetti matematici hanno una proprie esistenza
atemporale, non dipendente dalla società umana né da particolari oggetti fisici.

Ci domanda infatti, *"Secondo voi, l'insieme di Mendelbrot esisteva o no prima
che fu scoperto?"*

Ho ritenuto particolarmente interessanti sopratutto i capitoli discorsivi.
Avendo basi scientifiche nella mia formazione, i chiarimenti sulle basi fisiche
e matematiche, sono risultati leggermente pesanti nonostante l' esposizione
semplice e chiara.

Ritengo però che sia sempre meglio ricevere più informazioni che ne meno, sarà
poi il singolo lettore a saltare o leggere velocemente quelle che meno gli
interessano. Un testo consigliato a tutti i neofiti *e non*.


  A mio modo di vedere.. (*Principio antropico*) la natura dell'universo in cui
  ci troviamo è fortemente vincolata dalla richiesta che esseri intelligenti
  come noi stessi debbano essere realmente presenti per osservarlo.


  Tutta l'informazione esiste da sempre


  A volte i bambini vedono cose con chiarezza che si confondono e si oscurano
  nella vita adulta.
