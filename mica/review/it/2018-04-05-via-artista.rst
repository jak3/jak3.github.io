---
title: La Via dell' Artista
---

********************
La Via dell' Artista
********************

.. image:: http://t1.gstatic.com/images?q=tbn:ANd9GcQ44uWY9Gda3hq-bJJX20C4vgq7JvAuZ2yTFEK8qwVtbwJ6tA7V

Julia Cameron, autrice di questo fantastico libro pratico ha creato un
capolavoro che spazia tra spiritualità, arte, creatività e lavoro su stessi.

Il libro mi è stato consigliato da un amico, Alessandro Brighi (`@owlcavefilm <https://www.instagram.com/owlcavefilm/>`_), che non posso far altro che
ringraziare di cuore. Inizialmente non immaginavo minimamente si trattasse di un
testo cosi profondo e ricco di spunti e contenuti. Grazie Ale.

Il testo si sviluppa su 12 capitoli principali, corrispondenti alle settimane di
esercizi pratici che l' autrice consiglia ad ogni lettore. Ogni capito ha una
parte teorica e motivazionale, seguita da una sezione di compiti e una di
verifica sul lavoro che si è svolto. Aforismi ai margini delle pagine,
intercalano i vari argomenti, accompagnando il lettore nella riscoperta di Sé,
nella riscoperta della sua creatività, di ciò che potrebbe averlo bloccato e di
come fare per superare tali ostacoli.

Molto più che un semplice testo sul come fare *arte* e far crescere l' artista
interiore. L' autrice coglie subito il segno collegando l'aspetto artistico con
il Divino ed il percorso spirituale.

Sono elencati strumenti da utilizzare durante lo sviluppo, tecniche e consigli
pratici che ho ritenuto davvero fondamentali per concludere e continuare, una
volta finito il libro, questo cammino. Vi sono dei contratti, da stipulare prima
e dopo imprese titaniche che ci aiutano a sforzarci e metterci la nostra volontà
anche durante i periodi "bui" o privi di volontà e/o ispirazione.

Un testo che consiglio anche a tutti coloro che non hanno mai considerato l'
arte o l'essere degli artisti. Come è successo per me, avulso da sempre dal
mondo artistico, ho riscoperto un lato creativo. Ho trovato strabiliante
riscoprire una parte di me che avevo sempre trascurato e di cui avevo forti
pregiudizi. Non fatelo pensando agli altri. Fatelo per voi, divertitevi durante gli
esercizi. Prendete il lavoro come un gioco, un modo per evadere dalle
preoccupazioni quotidiane, evadere dai pensieri. Una forma alternativa per
meditare o essere presenti (in mindfulness, come molti ultimamente sono soliti
chiamare questi momenti).

Consiglio anche a chiunque si occupi di spiritualità, che sta facendo un
percorso di consapevolezza o una Via iniziatica. Ci sono tanti spunti utili e
l'autrice riconosce come sia essenziale riconoscere la presenza di qualcosa che
vada oltre la nostra normale comprensione delle cose.

Distruggete i condizionamenti verso lo stereotipo dell' artista, riscoprite un
mondo ricco di cuore, creatività, passione e vita.

Un'esperienza a cui vale la pena dedicare del tempo.
Buon cammino.
