---
title: Purana Purusha
---

***********************************************
Purana Purusha: Yogiraj Sri Shama Churn Lahiree
***********************************************

.. image:: https://d3525k1ryd2155.cloudfront.net/h/441/008/856008441.0.m.jpg


Ogni *Kriyaban*, indipendentemente dal suo lignaggio, troverà spunti
interessanti nella lettura di questo libro. Ricco di paragrafi, direttamente in
Sanskrito traslitterato sono presi e riportati dai diari ufficiali di Shama
Churn Lahiri, che ho particolarmente apprezzato in quanto ha dimostrato come
l'autore abbia cercato di lasciare il più fedele possibile, le parole e la
struttura utilizzate dallo stesso Lahiri. Vi è inoltre un glossario di termini
davvero molto dettagliato. Un insegnamento puro per quanto posso valutarlo,
nonostante per alcune cose è andato contro a dei miei preconcetti e credenze. Ho
cercato di leggerlo con la mente aperta al cambiamento, apportando anche delle
modifiche alla *sadhana*. Seguono alcune delle frasi che mi hanno maggiormente
colpito:

General topics
--------------

- Il *Kriyayoga* è una scienza.

- Tutto dovrebbero ricevere un'educazione.

- L' obbedienza (come discepolato) che prevedeva il tocco dei piedi del Guru,
  non era a Lui gradita.

- Stabilizza/Ferma la tua mente facendo *PranaKarma*.

- I genitori sono grandi Guru, sono degni di riverenza.

- Cerca di conoscere te stesso, questo è *sadhana*. Conoscere se stessi è
  l'ultimo e supremo traguardo di una vita umana.

- Tutto nell'universo esiste in questo corpo.

- Tutto ciò che avviene nella mente, avviene anche nel corpo, quando l'illusione
  mentale è rimossa, anche l'illusione fisica gradualmente sarà rimossa.

- Ci sono dieci tipi di suoni dell' *Anahata* che possono essere uditi: ronzio,
  ronzio continuo, piccola campana, conchiglia, flauto, percussione, flauto di
  addestratori di serpenti, tom-tom tipico del legno, tamburi in concerto, una
  campana continua.

- La percezione è in accordo con la disposizione mentale.

- La mente dinamica deve essere messa a riposare nel triangolo all'interno del
  *Kutastha*. Fatta risiedere nel *Chakra* *Ajna*, viene poi fatta roteare da
  destra a sinistra. Un seme estremamente minuscolo, simile a quello della
  mostarda, può essere visualizzato all'interno di questo triangolo.

- Il bianco non appartiene a una categoria di colori. Da questo si può inferire
  la sua neutralità.

- Il sole e la Luna, unite nell'unità.

- Tutte le forme che possono essere visualizzate mentre si pratica *Kriya*,
  indipendentemente da quello che sono e da dove vengano, danno origine ad un
  attaccamento. Un oggetto percettibile è imperituro. *Kriya* porta ad uno stato
  trascendentale che va al di là, diventa Brahma stesso che esiste in ogni
  forma, l'essenza di ogni conoscenza.

- Se il presente non esiste, il passato ed il futuro anche non esistono. Quindi,
  passato e futuro dipendono dal presente. Abbandonando il presente non si può
  avere quella che viene indicata come percezione diretta, in quanto una
  percezione diretta è parte del tempo stesso. Quando una percezione diretta
  avviene, il presente esiste ma con così scarsa percezione del tempo stesso che
  diventa una non-entità.

- Ricordare non è possibile senza sintomi.

- L' essenza del *Kutastha* è l'anima, l'essenza dell'anima è la mente e l'
  essenza della mente sono i sensi.

- Ogni visualizzazione comporta attaccamento. Persino se si tratta di *Bhagavan*
  Krishna. Nella non-visualizzazione non vi è attaccamento, in quanto vaquità
  totale.

- I benefici materiali possono sempre essere acquisiti, mediante i più svariati
  stratagemmi, non si può dire lo stesso delle conquiste dell'anima.

- Nessuno è un peccatore o un santo.


Chi dovrebbe e può praticare *yogasadhana*
------------------------------------------

- Il mondo materiale non dovrebbe essere abbandonato. La *sadhana* non è solo
  per rinuncianti o asceti.

- La *sadhana* va praticata ma allo stesso tempo devi procurarti da vivere. Non
  è corretto dipendere da qualcun altro la propria sussistenza. Se hai una
  famiglia la devi mantenere.

- Non ci sono impedimenti nella pratica dello *yogasadhana* legati alla
  religione o alla dottrina a cui si appartiene. La stessa anima abita in ogni
  essere vivente. Per questo, non ci sono vincoli nel praticare questo tipo di
  *atmasadhana*.

- Essendo tutto originato da Brahma chiunque può definirsi Bramino.

- L'introspezione dell'anima è il primo obiettivo della vita ed ogni *sadhaka*
  del mondo può farlo senza eccezioni alcune.

- Shama Churn illustra come chiunque pur rimanendo nel vorticoso mondo materiale
  può dedicare la sua vita verso gli ideali del mondo spirituale e in maniera
  graduale raggiungere la vetta di spiritualizzazione. Non ha solamente espresso
  questi ideali verbalmente ma è sempre stato il primo, ad eseguirli nella
  propria vita come esempio.

- Gli unici due requisiti per praticare *yogasadhana* sono un corpo umano e un
  desiderio sincero.

- Nessuno è nato peccatore o santo. Tutti siamo uguali. Essendo tutti figli di
  Dio, tutti abbiamo il diritto di praticare questa *sadhana*.


Consigli per la *Sadhana*
-------------------------


- Dormire dalle 5 alle 6 ore a notte.

- Mangiare cibo puro e digeribile.

- Non fare il bagno freddo all'alba.

- Non fare digiuni troppo lunghi.

- Non rimanere sveglio fino tarda notte.

- Non praticare *Kriya* quando vi è il temporale.

- *Kriya* al mattino distrugge i vizi della notte ed il *Kriya* alla sera i vizi
  della giornata.

- Le donne non dovrebbero praticare *Kriya* durante il ciclo.

- *Kriya* in una coppia sposata sarebbe da fare assieme.

- Sarebbe meglio praticare *Atmasadhana* qualche ora prima dell'alba, in quanto
  durante queste ore la natura e l'ambiente che ci circonda sono calmi.

- Non ci sono regole riguardo direzione, luogo e tempo per la pratica del *kriya*.

- *Sambhavi mudra*, *Kechari Mudra*, *Omkara kriya* ed il *Kevala Kumbhaka* sono
  le principali pratiche da tenere a mente. I *Kumbhaka* devono avvenire
  spontaneamente, senza forzature. Se le due azioni di *recaka* e *puraka* sono
  praticate bene anche internamente, un *kumbhaka* risulterà naturale.

- L'adorazione di idoli non è mai stata praticata da Shama Churn.

- Chiedeva alle persone di continuare i rispettivi credi e culti, introducendo
  la rispettiva *yogasadhana*.

- Non vi era necessità di tenere con sé una foto del guru in quanto avrebbe
  potuto in futuro sostituire la *sadhana* con una forma di adorazione non
  proficua.

- Yogiraj non ha mai fatto *japa* e nemmeno recitato mantra o nomi divini ed
  evitava di impartirli a sua volta ai suoi discepoli. Non è mai stato visto
  eseguire digiuni particolari o forme di adorazioni grossolane. Digiunava una
  volta l'anno per il giorno del *MahaSivaratri*.

- Dove le pratiche rituali dei devoti classici finiscono, le pratiche spirituali
  degli Yogi cominciano.

- Partecipare o fare pellegrinaggi esteriori, non produce un evoluzione
  dell'anima. Fintanto che non si è consapevoli del pellegrinaggio interiore,
  non potrai salvarti.

- Non praticare la *sadhana* di qualche divinità particolare ma fissati in modo
  fermo e deciso nell'essenza dell'anima. Tutte le divinità li dimorano.

About God
---------

- Dio non è un oggetto o un'entità che discende dal cielo, il Divino è uno stato
  dell'Essere.

- Vi è solo Uno che può realmente dare e da tramite altri.

- Il nome e la forma appartengono al corpo e agli oggetti, con quale nome
  potresti chiamare Dio? Lui è al di là della forma e dei nomi. Chi altro è più
  vicino alla Divinità che tu stesso? Lui è in te, dentro di te, come potresti
  mai chiamarlo? Per caso una persona si chiama mai da sola? Non è necessario.

- Qualcuno esiste in te, invocalo continuamente.

- Un discepolo pregò Shama Churn chiedendo "Chi è Dio?", Yogiraj lo illuminò dicendo
  "Vuoi sapere chi è Dio? La potenza che ti fa chiedere 'Chi è Dio?'".
