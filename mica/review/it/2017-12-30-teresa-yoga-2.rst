---
title: Yoga Integrale, Āsana Volume II (parte prima)
---

Yoga Integrale: Volume II (parte prima) - Āsana
===============================================

Ho apprezzato tantissimo la lettura del libro. In particolar modo la parte
introduttiva. L' autrice, Teresa Sintoni, riesce a trasmettere egregiamente l'
essenza dello Yoga Integrale, accompagnando il lettore ad una comprensione di
questa favolosa disciplina spirituale.

Insieme al famosissimo libro `Teoria e pratica dello Yoga
<https://www.goodreads.com/book/show/10048811-teoria-e-pratica-dello-yoga>`_ di
`B.K.S. Iyengar <https://en.wikipedia.org/wiki/B._K._S._Iyengar>`_, ritengo che
sia decisamente uno dei testi più chiari e profondi nella descrizione dei
movimenti e dell' approccio mentale.

Le illustrazioni sono vere e proprie *manifestazioni dell' atto creativo*, opere
d' arte di fotografia in bianco e nero. Gli scatti sono stati effettuati nella
seconda fase dell' esecuzione di ogni āsana: *mantenere*. Teresa ha deciso *per
una questione di fruibilità ― ma anche per rendere il senso di qualcosa che si
"costruisce", per poi evolvere in profondità* — di suddividere l'esecuzione
di ogni āsana in tre momenti precisi o fasi.

- Creare
- Mantenere
- Sciogliere

Ho apprezzato molto l' utilizzo di due soggetti, uno maschile ed uno femminile
per le rappresentazioni.

Citazioni degne di nota
-----------------------


  Il corpo è una porta che conduce a ciò che sta oltre la fisicità, un'ancora
  che radica al presente, l' unico tempo reale.


  È importante accettare il "non comprendere".


  Unire, osservare, fermarsi, interessarsi all' universale.


  Osservare, guardare, ascoltare senza bisogno di interpretare, di giustificare
  o rifiutare ogni sensazione e impressione.


  Immaginate una pagina bianca, vuota. Su di essa, nel vostro spazio, attraverso
  i gesti disegnerete l' āsana; ma poi ritornerete ad essere quella pagina
  bianca.


  Nessun pensiero, né aspettativa, solo sensazioni e respiro.


  L'āsana non è semplicemente una posizione da assumere, un modello posturale da
  imitare, ma un atto creativo vero e proprio, un "evento" che si realizza nel
  presente attraverso una particolare condizione mentale.
