---
title: Cabala ebraica e Tantra
---

***********************
Cabala ebraica e Tantra
***********************

**Fonte Inglese:** `Work of the Chariot <http://www.workofthechariot.com/TextFiles/Back-Tantra.html>`_

Alcuni Cabalisti credono che la tradizione mistica semitica sia andata molto
oltre i confini geografici della valle del Tigri e dell'Eufrate. Evidenze
archeologiche hanno dimostrato che rotte commerciali tra la zona del
Tigri-Eufrate e la valle dell'Indo sono state percorse e attraversate fino a
10,000 anni prima di Cristo. Quando gli Indiani Buddisti andarono in Cina,
furono messi al corrente dai loro governanti, di alcuni vecchi testi Cinesi che
descrivevano grandi viaggi, con lunghe rotte, partire dal sud della Cina fino ad
arrivare alla valle dell'Indo (a quel tempo, il fiume *Saraswati* confluiva
ancora fino al mare), alla penisola del Sinai, fino ad arrivare alla costa
occidentale dell' Africa ed oltre. Nei tempi antichi, i commercianti erano il
primo mezzo di trasmissione di informazioni, incluse quindi anche quelle di
carattere mistico, tra le diverse culture. È molto probabile che queste
informazioni abbiamo attraversato queste rotte mercantili, da e verso la valle
dell'Indo alla penisola del Sinai. La certezza storica non ha ancora raggiunto
periodi tanto remoti, ma sempre più dati stanno venendo alla luce e confermano
che i viaggi intrapresi dalle antiche culture Cinesi, Mediterranee e Indonesiani
risalgono a molto prima delle scoperte, relativamente recenti, fatte dagli
Europei Occidentali.

Nella sezione *Lech Lecha* della *Torah B’reshith* ("B’reshith" è il nome dato
al libro della Genesi, in quanto parola con cui comincia), sono elencate diverse
generazioni di figli di Abramo e *Keturà*, oltre ad alcune delle sue concubine.
Abramo "diede loro doni" diramando i figli delle proprie concubine "verso il
levante, nella regione orientale". Un'interpretazione di questo passaggio
potrebbe associare a questa regione orientale un area geografica corrispondente
alla Siria o alla Giordania. Un'altra teoria, postula che questi figli di Abramo
siano emigrati verso l'India attraverso le tratte mercantili via mare o terra
ferma, dove stabilirono le religioni monoteistiche di Shiva/Shakti molto prima
delle invasioni Ariane provenienti dalle steppe Persiane. La tratta marittima
potrebbe essere partita dal Golfo di Aqaba, passando per il Mar Rosso,
attraverso il Golfo di Aden lungo la costa dello Yemen e dell'Oman, per poi dal
mare Arabo arrivare fino ai fiumi e la valle del continente Indiano.  In India,
questa religione è chiamata Tantra, a cui spesso in Occidente si fa riferimento
come "Il Tantrismo".  Quando il popolo Ariano invase il Nord dell'India nel
quattordicesimo secolo avanti Cristo, trovò persone di pelle scura che abitavano
le colline sopra la valle dell'Indo, con secolari tradizioni e rituali legati a
*Shiva/Shakti*.

La tradizione tantrica è una delle tradizioni mistiche meno conosciute e
maggiormente male interpretate. I libri del Tantra (chiamati Tantra Shastra)
come *Mahanirvana Tantra* e *Satchakracidrupini*, sono diversi dalla letteratura
Vedica del *Sanatana Dharma*. Molti dei nomi principali del Divino nei testi
tantrici, quali Shiva e Kali, si trovano anche nella Torah ebraica. La
rappresentazione delle *Sefiroth* (lett. Sfere) nell' albero della vita (etz
ha-chayyim) e la rappresentazione dei *Chakras* (lett. Ruote) hanno molto in comune
con la tradizione tantrica. La Kundalini di cui si parla nei testi tantrici e la
*Shekhinah* che appare nella Cabala, pare abbiano le stesse funzioni. La Kundalini
è descritta come un serpente arrotolato, avvolto a spirale, che dorme in
corrispondenza del primo *Chakra*, alla base della sequenza. Nella pagine 12 dell'
introduzione del Tantra *Shastra*, Sir John Woodroffe dice:

  "Kundalini significa 'avvolto a spirale'. Perciò, Kundalini, la cui forma è
  quella di un serpente dormiente significa 'colui che è avvolto a spirale'. La
  Kundalini è l'energia vitale (*Jivashakti*) che si manifesta come *prana* [oppure
  come *qi* in cinese, and *ruach* in ebraico]. Lei dorme nel *Muladhara Chakra*
  (corrispondente alla *Sephiroth Malkhùth*, regno, dell' Albero della Vita) avvolta
  in tre spirali e mezzo, come per i tre nodi e mezzo (*Bindus*) [di cui si
  parla nel Tantra]. Quando, dopo aver chiuso le orecchie, il suono del suo
  sibilio non è più sentito, la morte si sta avvicinando".

Sia l' albero dei *Chakra* per il tantra che l' Albero della Vita per la Cabala,
condividono una struttura composta da tre canali principali. Il canale centrale
nel tantra è chiamato "*Shushumna*" mentre per la Cabala viene denominato
"colonna centrale"/"pilastro dell' equilibrio" o "della conoscenza". I canali
laterali sono chiamati "*Ida*" e "*Pingala*" per il tantra e "colonna di
destra"/"pilastro della misericordia" e "colonna di sinistra"/"pilastro del
rigore".

La Kundalini, come *Chitshakti* (l' energia della coscienza), svegliandosi e
risalendo i *Chakra*, apre i centri che si trovano lungo il suo percorso
attraverso la *Shushumna*, fino a riunirsi con il suo marito Shiva nel sesto
*Chakra* (*Ajna*) al centro delle sopracciglia. L'ascesi della Kundalini è chiamata
anche *Satchakrabheda*, ovvero "penetrazione dei sei centri". Nel *Chintamanistava*,
scritto attribuito al saggio incarnato Sri *Shankaracharya*, viene riportato:

  "Questa donna di famiglia (Kundalini), percorrendo la strada regale (*Shushumna*,
  colonna centrale), si prende alcune pause ad intervalli in posti segreti (*Chakra*,
  *Sephiroth*), abbraccia il suo supremo sposo (nell' *Ajna*, sesto *Chakra*, centro
  del capo) e fa si che il nettare fluisca (verso *Sahasrara*, settimo *Chakra*,
  *Sephiroth* della corona/superiore/*Keter*)."

L' ascensione della *Shekhinah* attraverso l' Albero della Vita è chiamata *Shabat*
(o *Sabbath*). Si dice che la *Shekhinah* sia in esilio nei mondi inferiori. Durante
la *Sabbath*, risale attraverso le *Sephiroth* (sfere) dalla colonna centrale e si
unisce con suo marito il Signore YHVH nei mondi superiori. Questo è ripetuto
nella canzone di Rabbi Yitza’aq Luria, che si trova spesso nei libri di
preghiere ebraiche:

  "Lekah Dodee Likraht Calah Penay Shabat neQabalah."
  ("Vieni mio Amato ad incontrare la tua Sposa, ascesa (*Sabbath*) verso di te per riceverti.")

Le pratiche di meditazione adottate sia dai mistici cabalisti che tantrici
coinvolgono l' uso simultaneo e coordinato di mantra e yantra. I mantra sono
ripetizioni vocali di sequenze di Nomi Divini che hanno un potere intrinseco per
trasformare la coscienza, mentre con yantra si intendono le visualizzazioni
direttamente correlate alle ripetizioni dei mantra. Descrizioni antropomorfiche
del Signore YHVH sono spesso riferimenti a misteri collegati allo stato di
conoscenza e consapevolezza. Abbondanti anche nella tradizione tantrica.

Le tradizioni Tantriche Induiste e Buddiste sono note particolarmente per le
loro allusioni sessuali con gli stati mistici. Simili allusioni sono trovate
anche nel *Idra Zuta Qadusha* (Assemble Minore) ed altri volumi di letteratura
Cabalista. Alcuni Cabalisti fanno uso di pratiche sessuali di yoga avanzato
simili a quelle eseguite nel *Virabhava Tantrikas* e nel Taoismo Alchemico Cinese.
Sfortunatamente, le discipline sessuali (che sono una sola componente di tutta
la Tradizione Tantrica) sono male interpretate, pericolose e hanno sofferto a
lungo di corruzione e sfruttamento. Ci sarebbe ancora tanto da confrontare e
paragonare tra Cabala e Tantra Tibetano, Buddista e del Nord dell'India, ma è
fuori dagli scopi di questo libro.
