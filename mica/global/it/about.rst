---
title: Chi Sono
---

.. check http://stackoverflow.com/questions/6518788/rest-strikethrough
.. role:: strike
.. role:: right

.. contents::
    :depth: 2

Mi chiamo Giacomo Mantani e sono nato a `Cesena
<https://en.wikipedia.org/wiki/Cesena>`_ nel 1992 e fin da piccolo ho coltivato
e perseguito tantissime passioni. Dalla scienza alle filosofie orientali e
occidentali, ogni giorno mi ritrovo a voler imparare qualcosa di nuovo.
Nonostante sia laureato in Ingegneria Informatica, il mio percorso sta mutando
verso un mondo:

1. **all' insegna della Natura**, tramite la preparazione di prodotti erboristici
   che seguono il metodo alchemico-spagyrico ;
2. **permeato da energie**, cercando di utilizzarle mediante massaggi e
   trattamenti energetici quali il Reiki ;
3. **che da importanza alla salute psico-fisica**, con particolare attenzione per l'
   alimentazione, il microbioma e la meditazione. Produco bevande come il
   `Kombucha <../../enote/it/2017-12-01-kombucha.html>`_, ricca di probiotici naturali ;
4. **di ricerca e conoscenza**.

Sono stato pesce-tariano dal 2014 al 2018 ed al momento sono **vegetariano**
(con qualche appunto che potremmo discutere in separata sede).
Cambiando l' alimentazione ho cominciato un percorso di consapevolezza che tutt'
ora cerco di accrescere.

Ammiro moltissimo tutte quelle persone che perseguono nella loro vita
*qualcosa*. Mi piace sentirle parlare, perché sento che parlano col cuore.

Seguono alcuni paragrafi con qualche informazione in più.

Informatica: Sicurezza e Programmazione Funzionale
--------------------------------------------------

Appassionato di tecnologia e scienza ho cominciato a studiare informatica alle
scuole elementari, continuato poi alle medie come indirizzo di corso e alle
superiori frequentando l' **ITIS Blaise Pascal** di Cesena, indirizzo
informatico.  Diplomatomi, mi sono iscritto all' **Università** di Scienze e
Tecnologie Informatiche dove ho preso la laurea triennale per poi iscrivermi
alla magistrale di Ingegneria e Scienze Informatiche in cui mi sono laureato a
Marzo 2017.

Nel settore informatico, in particolare, son sempre stato appassionato di
**Sicurezza Informatica**, fin dagli anni delle medie. Inizialmente studiavo
autonomamente frequentando community online in forum o canali IRC. In quarta
superiore sono venuto a conoscenza del gruppo di studio universitario **CeSeNA
Security**, che ho cominciato da allora a frequentare assiduamente. Abbiamo
partecipato a diverse competizioni internazionali (**CTF**) e l' obiettivo è
sempre stato quello di fare pratica e divulgare le nostre conoscenze tramite
seminari e talk. Le amicizie nate tra i partecipanti, hanno permesso poi ad
alcuni membri di rincontrarsi anche in ambito lavorativo.

Ho lavorato come Special Project Security Analyst per la **Yoroi Company**, una
start-up di Cesena che ha proprio come CTO il fondatore del gruppo CeSeNA
Security. Molti degli attuali dipendenti sono membri o lo sono stati dello
stesso gruppo.

Oltre la sicurezza informatica, durante gli anni di magistrale ho scoperto la
programmazione funzionale ed in particolare il linguaggio di programmazione
**Haskell**, uno dei più bei linguaggi che abbia mai studiato ed utilizzato.

Sono lo sviluppatore principale nonché ideatore del **servizio online** `Vimly
<http://vimly.info>`_. Una sorta di newsletter gratuita che aspira ad insegnare
mediante email periodiche contenenti teoria ed esercizi, l' editor di testo **`Vim
<www.vim.org>`_**. La teoria è formata da porzioni del manuale ufficiale (`:help`)
e gli esercizi sono muniti di risposte e soluzioni.

Sport
-----

Ho praticato 3 anni di **allenamento funzionale** a corpo libero con anelli,
parallele e sbarra per poi spostarmi verso discipline che modellassero, oltre
che il corpo fisico, qualcosa di più profondo e interiore: lo Yoga e il Tai Chi
Chuan.

Ho cominciato a praticare Hatha **Yoga** a cavallo tra il 2015 e il 2016, seguendo
l' insegnamento di B.K.S. Iyengar. Da Settembre 2017, grazie il consiglio di un
amico fidato, frequento gli insegnamenti di Yoga Stile Interiore presso il
centro `Hanaytha <https://www.facebook.com/Hanaytha-Yoga-1125550584135877/>`_ a
Forlimpopoli e ne sono davvero contento.

Pratico **Tai Chi Chuan** stile Chen e **Qi Gong** dal maestro `Claudio Gentili
(ArTao) <www.claudiogentili.it>`_ presso il centro Garuda dal Gennaio 2017.

Amo l' **arrampicata** (free-climbing) anche se ultimamente ho molto ridotto gli
allenamenti, quando riesco faccio alcune uscite in falesia.

Mi piace l' **escursionismo** e nel 2017 ho effettuato in tenda il `Cammino Dei
Briganti <https://camminobriganti.wordpress.com/>`_. Un' esperienza
indimenticabile, chissà se il futuro mi riserverà un altro cammino simile, mi
piacerebbe!

Olistica e Benessere
--------------------

Appassionato di lettura, soprattutto saggistica scientifica, filosofia e salute
psico-fisica, approfondisco diverse tematiche che sono racchiuse sotto il vasto
termine di olismo.

Sono passato da testi come *Un'eterna ghirlanda brillante, Bussando alle porte
del cielo, Il cibo dell'uomo, Understanding Intelligence, Pensieri, Lettere a
Lucilio* e `tanti altri <https://www.goodreads.com/review/list/9318617-giacomo-mantani?shelf=read>`_.

Ho partecipato alla formazione teorico pratica e ricevuto le relative
attivazioni (Shoden e Okuden) del **metodo Reiki** di riequilibrio energetico
naturale presso la `Usui Reiki Italia Kenkyūkai <https://www.reiki-italia.org>`_ con il maestro Marco Forti.

Partecipo attivamente ad un gruppo di Spagyrici formato da amici, ex-allievi e
allievi di Stefano Valbonesi (`Soluzioni dell'arte <https://www.facebook.com/Soluzioni-dellArte-300196120124272/>`_) dopo aver
frequentato il suo corso base e avanzato di **Alchimia Spagyrica**.

Per quanto concerne l' insegnamento esoterico occidentale, oltre all' alchimia e
all' ermetismo, studio ed approfondisco la **Cabala** ebraica. Ho partecipato ad
un corso di base sull' alfabeto Aleph-Bet tenuto da `Diana Benetti <https://www.facebook.com/diana.benetti.eu/>`_.

Praticando Tai Chi Chuan e Qi Gong, mi sono avvicinato molto anche alla **Medicina
Tradizionale Cinese** e alla filosofia Taoista che per il momento studio
autonomamente con la supervisione del mio maestro di Tai Chi Chuan `Claudio Gentili (ArTao) <www.claudiogentili.it>`_.

Sto praticando meditazione **Vipassana**,  dopo essermi iscritto al corso
teorico pratico di `Daniele Boscherini (MantraOM) <http://www.mantraom.it/daniele-boscherini/>`_ per praticanti, insegnanti o
aspiranti insegnanti.

Tramite le mie svariate letture, ho capito quanto fosse fondamentale la
**meditazione** nella vita quotidiana. Si potrebbe parlare per anni su ciò che
si cela dietro questa parola, ivi racchiuse infinite pratiche di consapevolezza
e interiorizzazione. Dico solo che da quando ho cominciato a praticarla
giornalmente, inizialmente imponendomelo come obiettivo, la mia vita è
letteralmente cambiata. Ad oggi, credo che sia stata una delle scelte migliori
che ho apportato alla mia routine giornaliera. Siano 10, 40 o 60 minuti non è
importante; che sia concentrativa, contemplativa, energetica, analitica o attiva
nemmeno, provateci e riprovateci. Non mollate al primo ostacolo. Se avete
bisogno sono disposto a dare consigli a chiunque fosse interessato.

Questa sete di conoscenza e consapevolezza mi porta a cercare sempre nuovi
insegnamenti e le loro fonti, le quali molto spesso si rivelano essere
antichissime. Tanti sono i testi tramandatici che racchiudono al loro interno
verità incomparabili, basta saperli interpretare con la chiave giusta. L'
insegnamento esoterico, sia orientale che occidentale, illuminano e colmano la
mia ricerca pagina dopo pagina, simbolo dopo simbolo, giorno dopo giorno.

Hobby
-----

Durante il mio tempo libero mi piace leggere, cucinare, ascoltare la musica,
disegnare/dipingere, scrivere, fare ricerche, coltivare e camminare.
