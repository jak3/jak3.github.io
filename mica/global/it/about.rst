---
title: Chi Sono
---

.. check http://stackoverflow.com/questions/6518788/rest-strikethrough
.. role:: strike
.. role:: right

.. contents::
    :depth: 2

Mi chiamo Giacomo Mantani e sono nato a `Cesena
<https://en.wikipedia.org/wiki/Cesena>`_ nel 1992 e fin da piccolo ho coltivato
e perseguito tantissime passioni. Dalla scienza alle filosofie orientali e
occidentali, ogni giorno mi ritrovo a voler imparare qualcosa di nuovo.
Sono laureato magistrale in Ingegneria Informatica ma allo stesso tempo cerco di
conciliare le varie **Realtà** che mi circondano.

Portando molta attenzione all'alimentazione, ho cominciato un percorso di
consapevolezza notando direttamente come il cibo influenzi il mio stato d'
Essere, dalla fisicità ai pensieri e alle emozioni.

Ammiro moltissimo tutte quelle persone che perseguono nella loro vita
*qualcosa*. Mi piace sentirle parlare, un tono che sento arrivare direttamente
dal cuore, dove la bocca risulta essere solo un mezzo, uno strumento, per quei
battiti ritmati.

Seguono alcuni paragrafi con qualche dettaglio e informazione in più riguardo
alcuni aspetti, nonché facce, di questa presunta personalità.

Informatica: Sicurezza e Programmazione Funzionale
--------------------------------------------------

Appassionato di tecnologia e scienza ho cominciato a studiare informatica alle
scuole elementari, continuato poi alle medie come indirizzo di corso e alle
superiori frequentando l' **ITIS Blaise Pascal** di Cesena, indirizzo
informatico.  Diplomatomi, mi sono iscritto all' **Università** di Scienze e
Tecnologie Informatiche dove ho preso la laurea triennale per poi iscrivermi
alla magistrale di Ingegneria e Scienze Informatiche in cui mi sono laureato a
Marzo 2017.

Nel settore informatico, in particolare, son sempre stato appassionato di
**Sicurezza Informatica**, fin dagli anni delle medie. Inizialmente studiavo
autonomamente frequentando community online in forum o canali IRC. In quarta
superiore sono venuto a conoscenza del gruppo di studio universitario **CeSeNA
Security**, che ho cominciato da allora a frequentare assiduamente. Abbiamo
partecipato a diverse competizioni internazionali (**CTF**) e l' obiettivo è
sempre stato quello di fare pratica e divulgare le nostre conoscenze tramite
seminari e talk. Le amicizie nate tra i partecipanti, hanno permesso poi ad
alcuni membri di rincontrarsi anche in ambito lavorativo.

Ho lavorato come Special Project Security Analyst per la **Yoroi Company**, una
start-up di Cesena che ha proprio come CTO il fondatore del gruppo CeSeNA
Security. Molti degli attuali dipendenti sono membri o lo sono stati dello
stesso gruppo.

Oltre la sicurezza informatica, durante gli anni di corso magistrale ho scoperto
la programmazione funzionale ed in particolare il linguaggio di programmazione
**Haskell**, uno dei più bei linguaggi che abbia mai studiato ed utilizzato.

Sono lo sviluppatore principale nonché ideatore del **servizio online** `Vimly
<http://vimly.info>`_. Una newsletter gratuita che aspira ad insegnare
utilizzando come mezzo email periodiche, l' editor di testo **`Vim
<www.vim.org>`_**. Le email contengono teoria ed esercizi, suddivisi ed esposti,
in modo da agevolare l'apprendimento. La teoria è formata da porzioni del
manuale ufficiale (`:help`) e gli esercizi sono muniti di risposte e soluzioni.

Sport
-----

Ho praticato 3 anni di **allenamento funzionale** a corpo libero con anelli,
parallele e sbarra per poi spostarmi verso discipline che modellassero, oltre
che il corpo fisico, qualcosa di più profondo e interiore, come lo Yoga e il Tai
Chi Chuan.

Ho cominciato a praticare Hatha **Yoga** a cavallo tra il 2015 e il 2016,
seguendo l' insegnamento di B.K.S. Iyengar. Da Settembre 2017 fino Marzo 2018,
ho frequentato gli insegnamenti di Yoga Stile Interiore presso il centro
`Hanaytha <https://www.facebook.com/Hanaytha-Yoga-1125550584135877/>`_ a
Forlimpopoli. Da Settembre 2018, faccio parte della scuola di Kriya Yoga `EVD
<https://escuelavaloresdivinos.org/escuela_evd/>`_.

Ho praticato **Tai Chi Chuan** stile Chen e **Qi Gong** con il maestro `Claudio Gentili
(ArTao) <www.claudiogentili.it>`_ presso il centro Garuda dal Gennaio 2017 a
Gennaio 2019.

Amo l' **arrampicata** (free-climbing) su roccia, che pratico saltuariamente ma
costantemente dal 2017.

Mi piace l' **escursionismo** e nel 2017 ho effettuato in tenda il `Cammino Dei
Briganti <https://camminobriganti.wordpress.com/>`_. Un' esperienza
indimenticabile.

Olistica e Benessere
--------------------

Appassionato di lettura, soprattutto saggistica scientifica, filosofia e salute
psico-fisica, approfondisco diverse tematiche che sono racchiuse sotto il vasto
termine di olismo.

Amante dei Testi Sacri, ho camminato con testi come *Un'eterna ghirlanda
brillante, Bussando alle porte del cielo, Il cibo dell'uomo, Understanding
Intelligence, Pensieri, Lettere a Lucilio* e `tanti altri, elencati nel magnifico sito GoodReads.com<https://www.goodreads.com/review/list/9318617-giacomo-mantani?shelf=read>`_.

Ho partecipato alla formazione teorico pratica e ricevuto le relative
attivazioni (Shoden e Okuden) del **metodo Reiki** di riequilibrio energetico
naturale presso la `Usui Reiki Italia Kenkyūkai <https://www.reiki-italia.org>`_ con il maestro Marco Forti.

Partecipo attivamente ad un gruppo di Spagyrici formato da amici, ex-allievi e
allievi di Stefano Valbonesi (`Soluzioni dell'arte <http://soluzionidellarte.it/it>`_) dopo aver
frequentato il suo corso base e avanzato di **Alchimia Spagyrica**. Produco
personalmente rimedi seguendo l'insegnamento ricevuto con qualche pizzico di
intuizione e cuore.

Per quanto concerne l' insegnamento esoterico occidentale, oltre all' alchimia e
all' ermetismo, studio ed approfondisco la **Qabbalah** ebraica. Studiandone
principalmente la lingua e partecipando a corsi e serate, principalmente tenute
da Roberto Portale, membro attivo del Gruppo `Soluzioni dell'Arte <http://soluzionidellarte.it/it>`_. Ho partecipato anche ad un corso di base sull'
alfabeto Aleph-Bet tenuto da `Diana Benetti <https://www.facebook.com/diana.benetti.eu/>`_.

Praticando Tai Chi Chuan e Qi Gong, mi sono avvicinato molto anche alla **Medicina
Tradizionale Cinese** e alla filosofia Taoista che per il momento studio
autonomamente con la supervisione di `Claudio Gentili (ArTao) <www.claudiogentili.it>`_.

Ho praticato meditazione **Vipassana**,  dopo essermi iscritto al corso
teorico pratico di `Daniele Boscherini (MantraOM) <http://www.mantraom.it/daniele-boscherini/>`_ per praticanti, insegnanti o
aspiranti insegnanti.

Da quando cominci a **provare** a praticare la **meditazione**, comprendi quanto
sia fondamentale osservar-ci. Un consiglio di fondamentale importanza riproposto
da tutti i saggi, sapienti e giusti della storia.  Se non l'avete ancora fatto,
provate ad integrarla passo a passo nella routine giornaliera. Siano 10, 40 o 60
minuti non è importante; che sia concentrativa, contemplativa, energetica,
analitica o attiva nemmeno, provateci e riprovateci.  O come dice il celebre
Guccini, in **Shomèr ma mi-llailah**, citando Isaia (21,11):

::

  .. perciò insistete, voi lo potete, ridomandate,
  tornate ancora se lo volete, non vi stancate...

Se aveste bisogno sono disposto a dare consigli a chiunque fosse interessato.

Questa sete di conoscenza e consapevolezza arde per percepire quell'Unica Fonte
comune a tutti gli Insegnamenti, isole di una stessa Terra, trampolino per.
